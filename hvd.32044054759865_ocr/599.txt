1187
[τατη . ,

Ignorasse sui, propriam cum linqueret urbem '.
Continuabat iter, paucis ex more ministris ;
Obvia sed populis stipabat turba coactis :
His Pater aeterni fundebat semina verbi.
quue juvat meminisse magis, quod si qua locorum
Aut orans, aut forte docens, lustraverat olim,
Persistunt hodieque sacris notissima cellis,
Aut crucis elatum fulget venerabile signum.
127. Perlustrans Hedui posthaec conﬁnia pagi,
Mitibus ciliciis summi pietate favoris
Excipitur solito : fervent examina vulgi ;
Omnis adest aetas; sexus concurrit uterque ;
Nec vacat, et nimium est fragili committere pennas,
Quantus erat sancti cunctorum mentibus ardor,
Alfectu quanto, quanta pietate colebant,
Quem norant summum summae Deitatis amicum.
128. Forte, pererratis totius moenibus urbis,
Relligione calens sacras dum circuit aedes,
Devenit, quo Cassiani venerabile corpus
Quondam pontiﬁcis tumulo recubabat honesto :
In quo virtutis radiabant signa supernae,
Militis eximii clarum testata triumphum.
Marmor erat Parium, miro candore decorum:
Hoc claudebantur sacri tum septa sepulcri.
Coelitus at rubri species diversa coloris
Pressit viviﬁcum, variato marmore, signum;
Ut nova forma crucis, manibus distincta supernis,
Cassianum meritis etiam post funera claris
Vivere monstraret. Pater id Germanus adactis
Inspectans oculis, multumque diuque retractat,
Quam sit muniﬁcus servis in saecula Christus.
129. Mox fusis precibus, Quid tu, clarissime,
dixit,
Quid nunc, frater, agis ? Tumuloque refertur ab imo
Vox audita viri : Felici sede locatus,
Optata: potior tranquillo munere lucis,
Venturum spectans patrio cum numine Christum.
Ergo, ait Antistes, longum, gratissime frater,
Sedibus augustis accepta sorte quiesce:
thue salutaris reduces post funera clangor
Impleat aethereis quondam concentibus aures,
Pro nobis, proque hoc populo, propensius ora.
Ο meritum sublime viri, quem gratia summi
Hactenus evexit virtutum culmine Christi,
Omnia cui parent, respondent omnia votis.
Subsidant imis quanquam sopita sepulcris!
Nec mirum, civem potuit si noscere civis
Conregnans Christo tractantem terrea mundo,
In portu residens pontumque aestusque secantem :
Da paulum spatii : modica removebitur hora,
Hactenus innocuos si quid dispescit amicos.
130. Interea coram, ﬂetu quatiente, parentes
Cominus accedunt, artusque in pulvere ponunt.
Nubilis hos sequitur demissa fronte puella,
Olim cognatae patiens et conscia pinnae :
. sensus _es_t: Dicat nunc, quisquis vult, Sancto
cum Autissiodoro in Italiam; discederet, revelatum
no_n fuisse tempus felicis obitus; nam 'vel ex hac
salutatione patet contrarium.
ε Id est, elephas.
