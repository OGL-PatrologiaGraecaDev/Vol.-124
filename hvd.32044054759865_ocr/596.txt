1181

Ni prius obtentam pulchro certamine causam
Tutetur solito. Suberat spes certa triumphi
Pro miseris movisse manus; nec gloria velis
Iret prima suis, si non suprema subiret
Infectis imposta manus ³. His vocibus iras
Excitat, impatiensque moras mox arma reposcit,
Arma celer ; notisque artus inducitur armis.
Voverat ille suum ﬁdei pro nomine pectus,
In quamcunque daret casus incumbere mortem :
Ibat paciferis perlustrans gressibus orbem,
Semina sancta ferens ; et pulchro dogmate pandens,
Praemia Christicolis quae et quanta parentur in
[astris ;
Contra, quae reprobos ineant [B., maneant] post fu—
’ [nera pmnze.
113. Tuque iterum celebris priscum, Lutetia, Β
[nomen
Carmine conde meo; mihi certe mentio constat
Semper grata tui, quod te nunc ossibus ornat
Sponsa ιν mei Domini, quondam celeberrima signis
Huc tunc ingressus praesul Germanus, amore
Excipitur miro. Pronam benedictio plebem
Confovet : ingenti persultant omnia plausu.
Depositi memor ille sui, quinam Genovefam
Casus agat, studio mox percunctatur amico.
leitus attigerant animum discrimina, credo,
Plurima, quae tempus fuerat perpessa per illud :
Ut solet ohloquiis pietas succumbere duris.
Parque fuit nigrae virus deprehendere mentis,
Cum concepta semel furialis semina ﬂamma:
Nec, sancto praesente Viro, plebs livida pressit ;
Cui tamen illa suo melius quam nota parenti est.
114. Exin virgineae secedit in abdita cellae,
Conseptus populo : prodit mox obvia virgo;
Quam Pater ingenti magnus pietate salutat ;
Numinis ut templum veneratum jure putares.
Hinc spectans plebem, dextraque silentia mandans,
Virginis auspiciis repetit praeconia primis :
Ut sacrum Christo felix infantia corpus
Aptarit, nullo temerandum in saecula pacto :
Se quoque virginei semper mansisse pudoris,
Abjuncto quanquam secretum corpore, testem.
thue, ait, indubias statuat sententia mentes,
Argumenta rei veris perdiscite signis.
Dixit, et infectam lacrymarum ﬂumine terram,
Virgo orans recubos qua se ﬂectebat in artus,
Ostentat digito. Rabies hinc pulsa, furentes
Leniit; incepti cunctos piguisse videres.
Consensu socio cunctis decernitur insons ;
Insontem cuncti conserta laude fatentur :
Componit rabidos assertio vera tumultus,
Deque animis atri pellit contagia fellis.
Exin Parisias celebris Genovefa per oras,
Obtinuit meritas passim praeconia palmae.
115. Singula gestorum, clarissima virgo, tuorum
Committi calamis fuerat devotio nostris ;
Grandia multivolum revocant sed 'caapta poetam
ς Id est, si non_ul_timq manus rei inceptae impone-
retur. Not. mss. Lugd.
