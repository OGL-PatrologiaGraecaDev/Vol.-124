1197

Elatas pariter tollunt ad sidera voces.
Agnoscit causas, populo referente, doloris :
Indolet, ac facilem stringit compassio mentem :
Carceris immites blanda pietate ministros
Advocat. Abducunt sancti se visibus illi,
Solvere quod nulla poterant ratione nocentes,
Quos aulae proceres horrenda: mergere morti
Decreto tulerant. Quo te nunc vertere demum,
Quo poteris, pietas ‘P Vereor persistere coepto
Ne non sufﬁcias; aut, si persistere mens est,
Indecorem subeas, tentata forte, repulsam.
En feritas refugitque preces, spernitque precantem.
Praestat divinum magis explorare favorem;
Quodque negant homines, a majestate precari :
Caetera sic quondam, sic tu superare solebas.
I50. Praesul pmnales gressum deﬂectit in aades :
Membra solo sternit : Deitatem cernuus orat :
Nec pietas frustrata virum; patuitque repente
Gratia, qua gratum Christus perﬂarat alumnum.
Mox fundamentis carcer concussus ab imis,
Solvitur, et rigidi submittunt vincula postes;
Ferrea, laxatis immani pondere claustris,
Porta patet; duros mirum languescere nexus,
Et triplices videas usum abjurasse catenas.
Exonerata gravi relevantur pondere colla,
Colla, manusque, pedes, et quidquid vis truculenta
Arctarat rigido miserorum in corpore ferro ;
Absolvit pietas, rabies quod vinxerat atra.
Ο semper robusta ﬁdes! cui subjacet omne,
Quod natura negat, certis quam legibus uti
Omnipotens prohibet, fieri siquando perurget,
Esse quod insolitum, natura teste, probatur;
Proruit exemptis miserorum concio vinclis,
Squalida, pigra, horrens, miserabilis, hispida, mar-
[cens;
Praeque ferens vacuos facili gestamine nexus,
Quis prius implicitos feritas obduxerat artus.
Linquitur innocuus tandem post tempora carcer,
Immunemque necis pandit subeuntibus aulam.
Ecclesiae gremio, pacis praeeunte triumpho,
Germanus reducem mira pietate cohortem
Inserit. Illa novo persultans carmine plaudit.
151. Ibat in immensum meritis instructa beatis
Fama Patris magni; signorum gloria nec non
Clara comes populos ad dogmata sancta ciebat
E cunctis properare locis, quibus ardua virtus
Iamdudum comperta foret. Facundia quanquam
Nunc mihi suppeteret, soliti quam carmine vates
Gutture centicano, totidemque exposcere linguis;
Singula nec modicis possem perstringere verbis,
Quae Pater Ausoniis miracula gesserit oris,
Amplificante Deo dilectae munera dotis.
Quis non quaesitam membrisve animisve medelas
Hausit opem ? Cui non faverunt vota petenti ?
Quis non munificum cumulandus munere sensit ?
Doctorem stolidus, patrem persensit egenus,
Submissum minimi, venerandum denique summi;
thue docet Paulus, sic omnibus omnia factus,
Divinis omnes studuit transfundere lucris.
Permixtusque ferit populorum sidera plangor,
