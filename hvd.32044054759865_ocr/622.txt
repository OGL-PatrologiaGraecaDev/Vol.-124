1233
1234

DE MIRACULIS S'. GERMANI. —- LIB. Ι.
tiani, quartanive typhi assidue percepta remedia, Α moxque prmsentem experta Deum, naturalibus or-
perenni febricitantium concursu locum frequenta-
tissimum reddidere; quorum nemo levaminis expers
rediit, quisquis ad sancta limina fide plenus ac-
cessit.
56. Loco sane illi, rebusque ad eum pertinenti-
bus, violentiam non inferendam, temerarii quique
experti sunt. Quodam namque cum suis iter conti-
nuante comitibus, unus eorum, cui id genus olﬁcii
incumbebat, equos, quibus in ipso utebantur itine-
re, prato ecclesiae inducere nitebatur; cui cum a
quodam rusticorum dictum fuisset, beati Germani
esse pratum, tantique nominis respectu ab ejus in—
vasione parcendum; ille verba sibi tantum dari
existimans, equos nihilominus introduxit. Primus
qui ingressus est, mox ut herbam dentibus carpsit,
damnabili deformitate multatus est, in eﬂigiem Χ
littere faucibus per transversum distortis. Equorum
custos, inspecto negotio, reliquos quam celerrime
abigens, proventum rei domino nuntiat. Is offensae
paenitens, candelam ad modum equinae longitudinis
pro piaculo detulit, sanctoque satisfaciens Germano,
vehiculi (ἰ. e. equi) reparationem obtinuit. E mul-
‘ tis pauca perstrinximus, ne locum tantis insignem
privilegiis praeterisse videremur.
57. Hinc Pauliacum, villam ruris Seuonici, vel
compendiosius memorare, non tam vicinitate loci,
quam dignitate compellimur. Fundus ille ad’ beati
Germani pertinens potestatem, ecclesiam quoque
habet et nomine ejus celebrem, et virtutibus prae—-
cellentem; quas quoniam vel diﬂicile vel impossi-
bile est aut numero, aut ordine explicari, omissis
iis, quae veteravit antiquitas, pauca ex illis quam
succincte contingimus, de quibus si incidat dubietas,
multitudine testium obruemur.
Antissiodorensis pagi accola, Petrus cognomine,
contractione genuum amiserat naturalem comme-
andi usum. Vota concepit; ad sancta limina repta—
bundus accessit; mox debilitati subtractus, Beati
Germani patrocinio se promeruisse gavisus est soli-
dam gressuum iunctionem. Sabbella dudum fami-
liaria suspensa pro foribus, rei gesta: argumento
fuere diutius.
Ex vicino fundo, cui Blaria'cus vocabulum est,
mulier, Nonnula nomine, contractu totius corporis
penitus inofﬁciosa, ad eamdem basilicam gestatorio
se contulit; moxque beati Germani merito oﬂiciis
restituta decentibus, et salutis et gaudii plena re-
cessit.
58. Altera ejusdem villae mulier, Alda ex paren—
tibus nuncupata, nihilominus contracti corporis
damna deplorans, gestatoria se illuc ferri petiit:
atque, praesentis suffragio medicinae membris in
priscum cedentibus, valens ac laeta discessit.
Ex agro Antissiodorensi, Pratilis dicto, item alia‘
mulier, Berlindis nomine, artubus ipsa quoque con-
tractis, praedictze basilicae vehiculo delata successit;
orationi se dedit; vota apud Sanctum deposuit :
